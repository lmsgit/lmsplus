## Słownik "Magazyny"

Plugin "Warehouse" umożliwia prowadzenie ewidencji magazynowej z uwzględnieniem firm występujących w LMS. Każda firma w LMS, dla której chcemy prowadzić ewidencję magazynową, musi posiadać własne magazyny.

Magazyn tworzymy poprzez uruchomienie z menu głównego LMS (Magazyn-słowniki -> Magazyny -> Dodaj magazyn). Jako pierwszy musi zostać utworzony magazyn główny.

![](https://www.chilan.com/lms-plus/screenshots/warehouse/wh-5.png)

Formularz dodawania magazynu uzupełniamy własnymi danymi i zapisujemy.

![](https://www.chilan.com/lms-plus/screenshots/warehouse/wh-6.png)

Po zapisaniu magazyn pojawia się na liście magazynów.

![](https://www.chilan.com/lms-plus/screenshots/warehouse/wh-7.png)

Po utworzeniu magazynu jego symbol nie podlega edycji. Usuwanie magazynu jest możliwe pod warunkiem, że magazyn nie jest główny i nie było z nim powiązanych dokumentów dlatego należy dokładnie przemyśleć schemat nazw i symboli magazynów przed ich utworzeniem.

W pluginie używane są następujące typy magazynów:
- "Magazyn główny" - obowiązkowy,
- "Magazyn do sprzedaży" - opcjonalny,
- "Magazyn zwykły" - opcjonalny,
- "Magazyn do ewidencji operacji wirtualnych" - opcjonalny

Tworzenie innych typów magazynów przebiega tak samo jak magazynu głównego.

Typ magazynu "Do sprzedaży", określa z którego magazynu będzie w przyszłości prowadzona sprzedaż.

Dla każdej firmy może istnieć tylko jeden magazyn główny i jeden magazyn sprzedaży. Magazyn główny może być jednocześnie magazynem do sprzedaży.

"Magazyn zwykły" to taki, który nie jest główny, do sprzedaży ani wirtualny.

"Magazyn do ewidencji operacji wirtualnych" przeznaczony jest do ewidencji operacji pomocniczych, które nie wpływają na przychód i rozchód magazynowy. Mają zastosowanie jedynie w momencie kiedy ewidencjonujemy zakup usług.
