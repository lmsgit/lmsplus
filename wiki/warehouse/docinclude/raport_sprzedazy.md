## Raport sprzedaży

Dostępne jedynie dla użytkownika z rolą "(MAGAZYN) Administracja magazynem".

Raport uruchamia się z poziomu menu głównego "Magazyn->Sprzedaż produktów'. Raport pokazuje ilość sprzedanych produktów i egzemplarzy według określonego filtra w wybranym okresie. Dane pochodzą z zatwierdzonych dokumentów WZ i WZk z wybranego okresu i tylko z magazynów sprzedaży.

Wyświetlanie danych podlega systemowi uprawnień do magazynów, co w praktyce oznacza, że jeśli użytkownik nie ma uprawnień do magazynu to nie może też śledzić sprzedaży. Wtedy w filtrze magazynów może wybrać tylko te, do których ma dostęp.

Poniższy obrazek pokazuje sprzedaż za wybrany okres.

![](https://www.chilan.com/lms-plus/screenshots/warehouse/wh-209.png)

Zwróćmy uwagę, że opcja "Uwzględnij korekty" jest odznaczona. W tym momencie dane z wybranego okresu pochodzą tylko z dokumentów WZ. Korekty dokumentów są ignorowane.

Jeśli zaznaczymy opcję "Uwzględnij korekty" otrzymamy poniższy wynik.

![](https://www.chilan.com/lms-plus/screenshots/warehouse/wh-210.png)

W tym momencie dane z wybranego okresu pochodzą z dokumentów WZ oraz ich korekt. Korekta może być wystawiona w okresie późniejszym niż ten, który mamy w filtrze.
