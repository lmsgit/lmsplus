## Tworzenie produktu z egzemplarzami nie powiązanego z OS

- Z menu głównego uruchom Magazyn->Nowy produkt.

![](https://www.chilan.com/lms-plus/screenshots/warehouse/wh-25.png)

- Wprowadź nazwę i symbol produktu.
- Nie uzupełniaj 'Powiąż z modelem urządzeń sieciowych'
- Uzupełnij 'Prefiks nazwy egzemplarza' (jest to opcjonalne - prefix będzie automatycznie wstawiany do nazwy każdego egzemplarza produktu). Jeśli brakuje odpowiedniego prefiksu dodaj go do słownika (Magazyn-słowniki->Prefiksy).
- Pozostałe pola są opcjonalne, ale niektóre z nich wymagają uwagi:
  - Producent - jeśli brakuje odpowiedniego dodaj go do słownika (Magazyn-słowniki->Producenci). Uzupełnienie nie jest obowiązkowe ale pozwala lepiej kategoryzować produkty.
  - Jednostka miary - jeśli brakuje odpowiedniej jednostki dodaj ją do słownika (Magazyn-słowniki->Jednostki miar). Zwróć uwagę aby wybrać odpowiednią jednostkę do towaru,
  - Grupa - jeśli brakuje odpowiedniej grupy dodaj ją do słownika (Magazyn-słowniki->Grupy). Uzupełnienie nie jest obowiązkowe ale pozwala lepiej kategoryzować produkty.
  - Kategoria podatkowa - poprzez odpowiednią konfigurację można wymusić jej wprowadzanie. Warto jest to pole uzupełnić ponieważ wartość tego pola będzie się automatycznie podpowiadać podczas wystawiania faktury na produkt.
- Zapisz.

Po zapisaniu symbol produktu nie podlega edycji.

Teraz możemy przejść do dodawania egzemplarzy.

Uruchom 'Katalog produktów' i z pomocą filtra wyszukaj produkt.

![](https://www.chilan.com/lms-plus/screenshots/warehouse/wh-26.png)

Dodawanie egzemplarza można rozpocząć po kliknięciu ikonki 'Dodaj egzemplarz' znajdującej się w wierszu produktu. Można też przejść do karty informacyjnej produktu (kliknij w wiersz z produktem) i z tego poziomu dodawać egzemplarze klikając przycisk 'Dodaj egzemplarz'.

![](https://www.chilan.com/lms-plus/screenshots/warehouse/wh-27.png)

Obie metody prowadzą do tego samego formularza dodawania egzemplarza.

![](https://www.chilan.com/lms-plus/screenshots/warehouse/wh-28.png)

Musimy wprowadzić nazwę egzemplarza oraz numer seryjny. Ponieważ dla produktu 'H640G' pole 'Prefiks nazwy egzemplarza' mamy ustawione na 'ROUTER-' będzie to zawsze dodawane do nazwy każdego egzemplarza produktu 'H640G'. Do wprowadzania nazwy i symbolu można użyć czytnika kodów kreskowych. Ponieważ jednocześnie chcemy dodać kilka urządzeń zaznaczamy opcję 'wyświetl ten formularz ponownie po zapisie'.

Poniżej wynik dodania trzech urządzeń. Jak widać uzupełniła się lista egzemplarzy produktu.

![](https://www.chilan.com/lms-plus/screenshots/warehouse/wh-29.png)

W momencie kiedy będziemy kupować kolejne urządzenia tego produktu nie musimy tworzyć nowego produktu tylko dodać urządzenia do egzemplarzy produktu w sposób opisany powyżej.